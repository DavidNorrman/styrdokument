D-rektoratet
============

Kårobligatoriet
---------------

D-rektoratet skall

-   synliggöra kårens och sektionens arbete i samarbete med Informationsorganet.

-   öka antalet medlemmar för att behålla sektionens trovärdighet gentemot skolan, målet är att över 50% av de studerande vid datateknikprogrammet på CSC skall vara medlemmar till årsskiftet 2011/2012.

Löpande arbete
--------------

Under det gångna året har D-rektoratet haft en rutin att träffas en gång i veckan för gemensam lunch och avstämning av det löpande arbetet. Det har fungerat mycket bra och fått arbetet att flyta framåt.

D-rektoratet skall

-   minst en gång i månaden genomföra arbetsmöten eller Kreativa forum där handfast styrelsearbete sker gemensamt.

-   en gång i veckan träffas under lunchen och diskutera styrelsefrågor.

-   lämna återkoppling på frågor och funderingar från medlemmarna inom en arbetsdag.

-   minst en gång i månaden ha ett D-rektoratsmöte.

Ekonomi
-------

D-rektoratet skall

-   mötas minst en gång i månaden och tillsammans med kassören sköta den löpande bokföringen.

-   utreda konsekvenserna av den nya momslagstiftningen som väntas träda i kraft 1 Januari 2012 och genomföra nödvändiga åtgärder för att sektionen ska följa den nya lagstiftningen.

Andra sektioner och systerprogram
---------------------------------

Under det gångna året har sektionen fortsatt sitt nära samarbete med Sektionen för Medieteknik, ett samarbete kallat Team CSC. Inom ramen för detta samarbete har styrelserna från respektive sektioner drivit gemensamma frågor gentemot skolan och inom THS. Detta samarbete har gett gott resultat i de frågor som drivits.

D-rektoratet skall

-   arbeta för att behålla och vidareutveckla Team CSC.

-   aktivt arbeta för att hitta frågor som kan drivas gemensamt av flera sektioner och ta initiativ till sådant samarbete över sektionsgränserna.

-   verka för att ha ett nära samarbete med andra sektioners styrelser.

-   besöka andra sektioners styrelser och diskutera aktuella händelser på KTH. Detta görs med fördel under avslappnade former.

Ökat sektionsengagemang
-----------------------

D-rektoratet skall

-   finna tillfällen för nämnderna att synas även efter mottagningen.

Övrigt
------

D-rektoratet skall

-   anordna minst fyra D-funkmiddagar för att öka kommunikation mellan funktionärer och nämnder.

-   anordna två teambuilding-events för Datasektionens funktionärer i syfte att öka sammanhållningen mellan nämnderna.

-   anordna en Skiftesgasque för att tacka sektionsaktiva medlemmar.

-   anordna två styrelseöverlämningar, en efter varje SM som enligt stadgarna ska behandla val av styrelseledamöter.

-   tillse att DKMs lagerhållningssystem byts ut mot ett system som både klarar lagerhållning och dagliga kreditköp.

Nämnder
=======

METAdorerna
-----------

METAdorerna skall

-   regelbundet genomföra underhåll av de maskiner och delar av sektionslokalen som kräver löpande underhåll och tillsyn.

-   regelbundet kontrollera att alla inventarier i sektionslokalen är hela och rena samt ersätta, reparera eller ta bort trasiga inventarier.

-   se till att sektionslokalen städas regelbundet.

-   anordna en tackfest en gång per termin för dem som hjälpt till att städa sektionslokalen.

-   ha ett samarbete med motsvarande nämnd på Sektionen för Medieteknik.

Idrottsnämnden
--------------

Idrottsnämnden skall

-   anordna regelbundna träningstillfällen för sektionens medlemmar.

Informationsorganet
-------------------

Ior skall

-   hjälpa D-rektoratet och övriga nämnder med informationsspridning.

-   underhålla och vidareutveckla sektionens webbplats.

-   ansvara för drift och underhåll av sektionens datorresurser.

-   ha en samordnande roll för sektionens informationsflöden.

-   ha regelbunden kontakt med sektionens nämnder i syfte att höja kvalitén på informationsspridningen.

Internationella utskottet
-------------------------

DIU skall

-   samordna sektionens internationella verksamhet. Detta inkluderar att hålla kontakten med ISS ordförande på THS och ansvariga för utbytesstudier på CSC:s kansli och institutionerna.

-   hålla sektionsmedlemmarna informerade om den internationella verksamheten på sektionen.

-   hjälpa till i THS centrala mottagningsverksamhet för utländska studenter. Detta inkluderar att rekrytera faddrar och koordinera fadderverksamheten.

-   fungera som kontaktyta för utländska studenter på sektionen.

Jämlikhetsnämnden
-----------------

Jämlikhetsnämnden skall

-   genomföra minst en undersökning om hur jämlikhetssituationen på sektionen är.

-   utvärdera resultaten av undersökningen och presentera dessa för D-rektoratet och sektionens medlemmar.

-   upprätta en tydlig kontakt dit medlemmar kan vända sig med jämlikhetsfrågor.

-   verka för att utöka ett samarbete mellan jämlikhetsnämnden och jämlikhetsgruppen på CSC.

Klubbmästeriet
--------------

DKM skall

-   arrangera onsdagspubar.

-   arrangera Plums.

-   arrangera minst fyra fester för sektionens medlemmar.

-   bokföra sin verksamhet regelbundet.

-   anordna tentapub efter varje tentaperiod

Mottagningen
------------

Mottagningen skall

-   hålla en mottagning för de nya studenterna som börjar till hösten med syftet att få dem att känna sig välkomna och introducera dem till KTH, THS och sektionen.

-   eftersträva att få n0llan att vilja bli medlemmar i sektionen och THS.

-   informera n0llan om THS centralts funktion och verksamhet.

-   fungera som en naturlig inkörsport till sektionsengagemang och socialt umgänge med andra studenter.

-   ta in feedback från nØllan och sammanställa informationen skriftligt i syftet att förbättra mottagningen från nØllans synvinkel.

Studienämnden
-------------

Studienämndens skall

-   regelbundet begära ut de kursvärderingar som skolan enligt högskoleförordningen är skyldig att göra. Dessa ska användas som diskussionsunderlag på studienämndens möten och följas upp.

-   arbeta för att det ska utses minst två årskursrepresentanter från årskurs ett till tre. Det bör också finnas en representant från varje masterprogram.

-   regelbundet lägga upp renskrivna mötesanteckningar på hemsidan.

-   uppdatera sin hemsida med relevant information så att den på ett bra sätt representerar studienämndens syfte och arbete samt att det finns aktuell information för studenterna.

Näringslivsgruppen
------------------

Näringslivsgruppen skall

-   anordna D-Dagen.

-   ge företag annonsmöjligheter för event och jobb

-   sammanställa ett dokument med rutiner i samband med företagspresentationer på campus.

-   ansvara för att Konglig Datasektionens varumärke upprätthålls mot näringslivet.

-   löpande underhålla en databas över sektionens företagskontakter.

-   upprätta rutiner för uppföljning av sina egna fakturor.

-   se över och följa upp eventuella sponsorkontrakt rörande sektionen.

-   skriva en policy för sektionens företagskontaker och sponsrade event.

-   öka kommunikationen mellan lärare på KTH om möjligheterna för informativa företagsföreläsningar.

-   öka näringslivsgruppens antal aktiva medlemmar till minst tio stycken.

-   stärka näringslivsgruppen som grupp genom teambuilding och egna interna event.

Qulturnämnden
-------------

Qulturnämnden skall

-   anordna regelbundna aktiviteter för sektionsmedlemmarna, såsom filmvisningar, spelkvällar och liknande.

-   tillhandahålla böcker, spel och annat kulturellt i sektionslokalen

-   anordna arrangemang utanför sektionslokalen, såsom besök på utställningar, teater eller annan kulturellt relaterad verksamhet.

Redaqtionen
-----------

Redaqtionen skall

-   ge ut en nØlledBuggen under mottagningen.

-   träffas regelbundet för att arbeta fram en ny dBuggen.

-   ge ut minst en dBuggen utöver nØlledBuggen.

Spexmästeriet
-------------

Spexmästeriet skall

-   arbeta för att skriva och uppföra ett spex.

-   ha regelbundna möten för att främja arbetet med spexet.

-   sprida information om Spexmästeriet för att locka fler att deltagare.


